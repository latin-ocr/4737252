11

autem huius capitis pars inde a νοοοΕὐδοκιμώίι ad alium quendam
levioris auctoritatis scriptorem referenda esse videtur. Et ea
quidem quae de Timaea narrantur ex Duride sumpta esse scimus
ex Plut. Agens, c. 3, ubi eadem traduntur addito auctoris nomine;
reliqua igitur cur non eidem tribuamus nuJJam video causam.

Restat ut Diod. Just. Plut relationes de Hermis deiectis
et actione Alcibiadi intenta conferamus cum Thuc. et
Corn. Diodorus igitur in paucis eis, quae de his rebus tradit, propius
accedit ad Thuc. Apud utrumque enim vituperatur temeritas et
credulitas, qua volgus in quaestione post Hermas deiectas instituta
usum sit, Diod. praeterea exemplum vanarum delationum affert
quendam ex accusatoribus dixisse se Alcibiadem luna lucente
cognosse, cum tamen luna nova esset (XIII, 2, 3-7). Cum
revocaretur ex Sicih'a, Diod. Alcibiadem dicit fugisse εἴτε συνειδότα
ἑαυτῷ τήν α’σέβειαν εἴτε φοβηθέντα τὸ μέγεθος τοῦ κινδύνου
(ΧΙΙΙ, 5, 5), quod minime congruit cum Corn. de his rebus senten-
tia, propius tamen accedit ad medium illud inter Thuc. et Corn.
iudicium, quod supra diximus eius auctoris proprium fuisse, quem
Plut. c. 24-26 sequitur. Jnde Alcibiadem Diodorus pariter ac
Thucydides capitis damnatum esse tradit, ceterorum quae Corn.
affert mentionem non facit (XIII, 5, 7). Cum Diod. etiam
J u s t in u s congruit cum Alcibiadem dicat fugisse „sive conscientia,
sive indignitatem rei non ferentem“ (V, 1, 2).

Multo autem amplius et accuratius quam et a ceteris omnibus
et ab ipso Thuc. haec narrantur a Plut. Alc. 18—22‚ cuius aut
quinque capita (18—22) aut certe quattuor (18—21) optime inter
se cohaerent et ex uno auctore sumpta esse videntur, qui Thucy—
didis narratione tamquam fundamento ita usus sit, ut non modo
multis eum expleret additamentis, sed etiam ad suam de his rebus
sententiam explicandam immutaret et tamquam denuo fingeret.
Quae sententia cum prorsus congruat cum ea quam in Corn.
(Alc. 3—5) et Diod. (XIII, 36, 5 - 38, 2) narrationibus cerni
supra exposuimus, nihil autem ei commune sit aut cum Thucydide
aut cum Plutarchi c. 24—26 aut cum eis Diod. ct Just. locis,
quos ad eundem atque illam auctorem referendos esse supra diximus,
non dubium mihi videtur esse, quin Plut. in his capitibus eodem

