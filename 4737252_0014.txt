2

cum ex eis, quae de toto hoc temporis spatio apud auctorem suum
tradita invenerat, haec pauca, quae per se minime inter se cohaerent
notasset, ea, ne rerum ordo ac dispositio omnino desideraretur,
levissime sic ut nunc utroque loco legimus coniunxisse.¹)

Quod autem haec ipsa, quae ex uno scriptore excerpserat,
duobus locis scripsit, ea quae saepe in Diodoro vituperata. est
neglegentia factum est: cum enim eis, quae c. 34, 4-35, 5 de
rebus Siculis narrantur, ordo eorum, quae ad res Graecas pertinent,
interruptus esset, facile fieri potuit, ut scriptor neglegentissimus
haec a se iam tradita esse oblivisceretur. Etiam cur ipsa. initia
duorum capitum inter se non congruant, haud difficile est perspectu,
si apud auctorem Diodori utrumque exstitisse ponimus. Quod veri-
simile esse comprobatur collato gravissimo illo Thucydidis in librum
octavum prooemio (VIII, 1. 2), in quo primum eam sententiam,
qua Diodorus initio c. 36 ad res in Graecia gestas narrandas
revertitur, reperimus, inde quod c. 2 in eodem sententiarum
ordine additur, quamquam non prorsus idem atque id quod apud
Diod. c. 34 legitur, tamen simillimum ei est: apud Diodorum
enim socii ab Atheniensibus defecisse traduntur, apud Thucydidem
deficere in animo habuisse. Verisimile igitur est Diodori auctorem,
eum res post exitum Siculae expeditionis gestas narraturus esset,
hoc Thucydidis prooemio ita usum esse, ut ordinem rerum secun-

 

¹) Operae pretium est hoc uno exemplo Diodori neglegentiam, quae
praecipue cernitur in singulis sententiis inter se coniungendis, accura-
tius illustrare. Statim enim initio c. 34 mirum est, quod Chii Samii
Byzantii ab Atheniensibus dicuntur defecisse, cum Byzantios multo post,
Samios neque tunc neque postea defecisse constet. In eis deinde, quae
in utroque capite eisdem fere verbis narrantur, c. 34 etiam levius et
neglegentius scriptum est. Eis quae sola addita sunt in c. 34
(ἐκεῖ γάρ ὥρμουν κτλ), verba magis quam ipsae sententiae inter se
coniunguntur. Quae in utroque capite de discordia imperatorum nar-
rantur, ad ea videntur spectare, quae apud Thucydidem leguntur
1. VIII, c. 89—93. Initio c. 36 molestissima est haec eiusdem sen-
tentiae repetitio οὐ μήν ἔληγόν γε διά τοῦτο τῆς Λακεδαιμονίων φιλο-
τιμίας πέρὶ τῆς ήγιμουίας, ἀλλά φιλονεικοῦντες μέχρι τῆς
ἐσχάτης ἐλπίδος ὑπὲρ τῶν πρωτείων, et porro haec altera δύο
στρατηῑούς ἀλλοτρίως ἔχοντας πρός ἀλλήλους.. ., οἱ δὲ

