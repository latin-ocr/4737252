3

dum sententias ex illo sumptas institueret. Ceterum unum illud Diodori
in his capitibus, quod non ex Thucydide sumptum esse potest, non
alteroutro, sed utroque loco invenitur: ea enim quae ex infelici Athe-
niensium casu effecta esse traduntur, et in c. 34 et in c. 36 referun-
tur ad Atheniensium et Lacedaemoniorum de summo Graeciae imperio
contentionemx quod et ipsum mirum esset, nisi utrumque caput ex
eodem scriptore sumptum esset. Igitur si ex diversis duorum
capitum initiis unum fecerimus, nihil difficultatis restat.

Quod si haec duo capita non ex pluribus scriptoribus sumpta
esse constat, alterum quod Frickius coniecit falsum esse apparet.
Eo enim loco, ubi demonstrare conatur c. 36 et 37 ex Theopompo
sumpta esse, recte quidem in e. 37 ipsum rerum ordinem consulto
ita institutum esse dicit, ut Alcibiadis merita quam maxime elu-
cerent3 falso tamen putavit eandem ob causam factum esse, ut in
eis quae c. 36 traduntur Alcibiadis nulla fieret mentio Quod,
siquidem c 34 et 36 ad eundem scriptorem referenda sunt, non
recte se habere potest, si tamen in c. 34 alio Diodorus nitebatur
auctore atque in c. 37, ut idem voluit. Sed etiam aliam ob causam
c. 36 et 37 vix ad eundem auctorem referre licet. Ex Thucydide
enim satis apparet ea quae Diod. c. 36 narrat de imperatorum
discordia et de pugna apud Oropum facta, ad eum capitis 37
locum pertinere, ubi Alcibiades reditum in patriam sibi parasse
traditur: in quo etiam quae Alcibiades cum optimatium factione
*Atheniensi egit omissa sunt. Neque vero probabile est aut apud
Ephorum aut apud Theopompum iustum rerum ordinem ita tur-
batum fuisse. Multo verisimilius est eo id factum esse ‚ quod

 

στρατηγοὶ πρός ἀλλήλους ἐστασίαζον. Neglegentissime deinde
quae de pugna apud Oropum facta traduntur adnexa sunt verbis καὶ
τέλος. Denique quod socii dicuntur propter imperatorum contentiones
defecisse, falsissimum est: quod et ipsum ideo videtur additum esse,
ut res minime inter se cohaerentes verbis tamen coniungerentur. Apparet
igitur ubicunque apud Diodorum vel alios posterioris temporis scriptores
tanta neglegentia. et levitate sententiae inter se conexae sunt, non
ipsam rerum ac sententiarum coniunctionem talem qualis apud illos
extat exauctoribus eorum sumptam esse posse: qua re viri docti mihi

nonnunquam videntur errasse. l*

