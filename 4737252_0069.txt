57

riae prodidisse, sed in nonnullis concedendum erit eum propius ad
verum accedere quam illos, qui‚. cum mala de Alcibiade opinione
tenerentur, ingenii eius magnitudinem parum videntur agnovisse.
Nam si ipsas res, quales ab omnibus illis scriptoribus traditae
sunt, spectamus, probabile non est Alcibiadem, p o st quam in
¹ Atheniensium partes redierit, usqueeo suo solum commodo
‚serviisse atque adeo neglegenter et intemperanter imperio functum
esse, ut Grotius existimavit, qui Thucydidi nimium credidit
cumque etiam exsuperat in illo vituperando: immo vero et admira-
bilem in bello gerendo virtutem et industriam praestitisse et in
variis factionum studiis magna moderatione videtur usus esse. Nec
negari potest Grotium, cum ea propter quae Alcibiades iterum ab
imperio remotus est, illi soli vitio verteret, nimio studio populi Athe-
niensium omni culpa absolvendi· abreptum esse. Equidem proximo
accesserim ad eam quam Herbstius de his rebus proposuit senten·
tiam (in eo quem saepius laudavi libro p. l —3)‚ a qua ne
E. Curtius quidem multum dissentit l).

Quod attinet ad factiones Atheniensium, eo quod et Thucydides
et Theopompus optimatium partibus faverunt et in populo dema-
gogisque vituperandis consentiunt, factum esse videtur, ut inferioris
temporis scriptores, qui illorum de his rebus narrationem potissi·
mum secuti sunt, illos quoquo modo perstringerent, contra pernicio·
sas optimatium machinationes, quae a Theopompo prorsus dissimu-
latae erant, silentio fere praeterirent, quamquam his potissimum
tristes illorum annorum casus tribuendi esse videntur (de quo ct
ipso imprimis Herbstio adsentior, dissentio a Grotio).

Unum restat ut quibus auctoribus singulae eorum
de quibus egimus scriptorum partes tribuendae
vi deantu ι· uno conspectu colligam3 sunt igitur hi:

, Diod. xm, c. 34, 1-3, 36, 1—4. 41, 3 Ephorus.
c. 36, 5—41‚ 2. 41, 4 42, Υ4 Theopompus.
e. 45-107 Theopompus (exceptis eis quae ad res
Siculas spectant),
XIV, c. 11 in. Theopompus, inde Ephorus.

 

¹) Simile etiam Viseheri iudicium est, ef. ‚‚W. Vischer, Alcibia-
des und Lysandros‘· Basileae 1845.

