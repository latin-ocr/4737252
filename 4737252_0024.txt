12

usus sit auctore quo Corn. c. 3—5. Sane prima quidem specie
Plutarchi narratio Cornelio minime simillima est, curn et multa
sint apud Plut. quae non‘ inveniantur apud Corn„ et nonnulla apud
Corn. tradantur quae non extent apud Plut.: tamen neque ullo
loco diversa inter se tradunt, et nonnullis, quae a ceteris discrepant,
aptissime congruunt.

Sed iam singula perlustramus Jn c. 18 cum alia nonnulla
Thucydidis narrationi addita sunt (veluti quod traditur de Adoniis,
quod idem narratur a Plut. Nic. 13, ubi fortasse idem auctor
adhibitus est), tum quae de variis propter facinus illud scelestum
suspicionibus afferuntur, e quibus ni fallor ipsius auctoris sententiam
perspicere licet. Videtur enim significare ea quae facta essent aut
revera Corinthiis crimini danda esse aut aliquorum ἀκολάστων
νέων εἰς ὕβριν ἐκ παιδιᾶς ὑποφερομένων, et stultos fuisse
homines, quorum animi propter talem rem tantopere commoti
essent. C. 19 iam apertius perspicitur auctoris mens Statim
enim ab initio Androcles ὁ δημαγωγὸς, Alcibiadis ἐν τοῖς
μάλιστα inimicus, eum dicitur accusasse, et quae adversarii
contra eum machinati sint ita. explicantur, ut appareat secun-
dum auctoris sententiam et Alcibiadem prorsus innocentem fuisse et
solis eius adversariis culpam attribuendam esse; id quod sub finem
capitis praecipue apparet velut his verbis: οὐκ ἐλάνὲαν εν
ἦ κακοήθεια τῆς ἀναβολῆς τὸν ’Al-x. et porro his:
λύσαντι δὲ καὶ φανέντι καθαρῷ τρέπεσθαι πρὸς
τούς πολεμίους μή δεδοικότι τούς συκοφάνταςι quae
aptissime congruunt cum Cornelii de his rebus iudicio, de quo
supra dictum est. Ea quoque quae de Argivis et Mantineonsibus
adduntur id videntur spectare, ut quantum Alcibiades potuerit eo
magis intellegatur. Ex his omnibus pauca commemorat Thucydides,
qui cum ne nomen quidem Androclis eo loco afferat ubi de accusa-
tione illa loquitur, obiter eundem commemorat VIII, 653 itemque
nihil tradidit de Thessali εἰσαγγελίᾳ. C. 20 quod Rhegium ab
Alcibiade captum esse traditur, errore Plut. factum esse videtur. Tum
quae de renovatis in eum suspicionibus dicuntur, prorsus eandem
sententiam exhibent quam ea de quibus supra diximus, Etiam
hoc loco adversariis crimini datur, quod innocentem Alcibiadem

