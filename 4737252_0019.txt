7

hominis praestantia illustretur facile perspicitur. Nec minus con-
veniunt cum Diod.¹ quae de Alcibiadis in patriam amore et de
Theramenis meritis proferuntur a Corn. Jdem praeterea accuratius
de aliis rebus loquitur, quae apud Diod. omissae sunt: in quibus
omnibus eadem de Alcibiade sententia cernitur, quam et huius
relationis propriam esse et a Thuc. multum differre vidimus. Thucy-
didi enim si credendum est, Alcibiades eo suspicionem apud Lacedae·
monios movit, quia perspexerunt eum hominem pravum ac perfidum
esse: contra si Cornelio fidem habemus, timuerunt eum, quia intellexe-
runt fore ut patriae adeo amans homo aliquando ab ipsis descisceret
et cum suis in gratiam rediret. Inde Corn. Alcibiadem facit optima-
tium fautorem, Thuc. ambiguum et perfidum non solum in Lace-
daemoniorum et Atheniensium civitates, sed etiam in optimatium
et populi factiones, quos utrosque ab eo deceptos esse tradit.

Praeterea etiam quae inde ab initio tertii capitis a Corn.
narrantur, omnibus eis quae ad Alcibiadis ingenium describendum
pertinent, aptissime congruunt cum eis quae sequuntur. Alcibiades
enim eam ob causam traditur populi in odium venisse, quia ipse
ab optimatium parte steterit, eam o'o causam in invidiam et suspi-
cionem incidisse, quia moribus et meritis inter omnes cives eminuerit;
ad hostes patriae eam ob causam transiisse dicitur, quia per inimi-
corum dolos prorsus iniuste damnatus sit: ita ut minus ipsi quam
inimicis eius qui eum expulerunt culpa θοι-11111 quae deinde cum
maximo patriae detrimento suscepit attribuatur. Eisdem vitio
vertitur, quod Alcibiadem e Sicilia revocatum a bello optima spe
incepto decedere coegerint.

Jn singulis factis commemorandis pauca sunt quae cum Thucy-
dide discrepent, velut quod Corn. tradit de Mercurio illo Andocidis
frustra quaeras apud Thuc. Quantopere autem Cornelii de Alcibiade
iudicium etiam in his differat a Thucydide, ex singulis fere sen-
tentiis licet cognoscere. Quamquam enim Thuc. concedit eum rebus
bellicis insignem fuisse et magno reipublicae detrimento factum esse,
ut ab imperio revocaretur, tamen non prorsus iniuste eum in suspi-
cionem venisse tradit: sumptu enim et summa in Olympiis magni-
ficentia magis tyranni quam civis speciem eum prae se tulisse
commemorat3 nihil contra dicit de forensi illa opera, quam Corn.

