10

tarchi de his rebus iudicium. Quod enim Alcibiadem apud Just.
eodem loco laudari quo apud Diod. et Corn. Frickius pag. 65
dicit, mihi prorsus aliter res se habere videtur3 nam Corn. tradit
propter praeclarum ingenium in Lacedaemoniorum invidiam eum
incidisse, Justinus splendida ipsius indole, qua tamen perfidiam suam
et nequitiam vix potuerit dissimulare, deceptum esse Tissaphernem.
Jtemque quod Just. Tissaphernem dicit Lacedaemoniis suadente
Alcibiade subsidia detraxisse, congruit cum Thne. et Plut., cum
Diod. et Corn. eius rei mentionem non faciant3 et quae sequuntur
etiam propius quam Plut. verba ad Thuc. accedunt. Praeterea c. 3
Alcibiades graviter vituperatur propter ea quae cum optimatibus
egerit: quod et ipsum cum Corn. minime convenit, aptissime cum
Plut. et Thuc. Denique quae exeunte capite traduntur de epistula
Athenas nfissa, licet errore nata esse possint, certe magis con-
veniunt cum Plut. quam cum Cornelio Diodoroque.

Jam apparet etiam Diodori illa 0. 34. 36 ‚ de quibus snpra
dictum est, ad hanc relationem, non ad alteram illam referenda
esse. Ac fortasse quod c. 34 falso commemoratur de tribus ur-
bibus quae ab Atheniensibus defecerint, errore ortum est ex eo
quod Plut. c. 24 tradit de aliis tribus urbibus, quae simul con-
silium desciscendi ceperint. Quae autem traduntur o. 36, 5, iam
cum c. 37 coniungenda esse videntur, quia eo loeo trecentarum
navium fit mentio, quae in sequentibus capitibus saepius comme-
morantur: apud Plut. enim non trecentae sed centum et quinqua-
ginta naves fuisse traduntur. Quoniam igitur hoc ipso loco (init.
fi 6) rerum ordinem perturbatissimum esse iam supra diximus,
verisimile est id eo factum esse, quia Diodorus ab altero auctore ad
alterum transierit.

Sed ad Plut. ut redeam, c. 23 initium cum insequentibus
capitibus videtur esse coniungendam. Nam in his quoque ¹Plut.
cum simillimus sit Thucydidi, discrepat ¹nonnullis rebus a Corn.
Praeterea Plut. c. 25 cum causas afferat, cur Alcibiades ad Athe-
nienses rursus animum verterit, huius capitis locum videtur spectare,
quo παντάπασι τῆς πατρίδος ἀπεγνωκότα eum dicit ad Lace·
daemonios transiisse. Tum quod Plut. tradit Alcibiadem Argum
se contulisse, id neque apud Thuc. neque apud Corn. legitur. Maior

