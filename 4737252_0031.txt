ᾗ)

sium attribui, quod non siverint se ab illo servari et cum magni-
* tudini eius inviderent, non satis ei confisi sed propter exigua illa
vitia gravibus accusationibus eum persecuti sint. Postquam vero
eo 'quod propter vanas quasdam suspiciones eum ex Sicilia revo-
carunt gravissimum rei publicae damnum intulerunt, ipsi Alcibiadi
merito ducitur, quod postea reditum sibi in patriam paraverit3 quo
facto fortunam belli rursus in Atheniensium partes convertit, dum
populix stultitia factum est ut iterum reiceretur; ex quo tempore
Atheniensium respublica coepit magis magisque ruere in exitium.
Quam accurate cum hac rerum harum imagine conveniant ea
omnia quae illius relationis propria sunt, iam facile intellegitur3
totam enim illam sententiarum compositionem si spectaverimus,
dilucide perspiciemus quo vinculo omnia illa quibus haec relatio
ab altera illa et a Thucydide discrepet inter se nexa sint, singu-
laris Alicibiadis laudatio, infensus in populum Atheniensium animus,
mirum illud quod et Cornelius et Diodorus tradit Alcibiadem inde ab
initio non sui sed patriae causa id egisse ut a civibus suis revocare·
tur, illa denique sententia quam apud duos illos scriptores vidimus
tamquam argumentum eorum quae sequuntur propositum esse.
Praeterea autem vel maioris nobis videtur esse momenti, quod veri-
simillimum cst eundem illum sententiarum conexum ut in hac parte
ita in omnibus quae secundum eundem auctorem a scriptoribus tradita
sunt cerni posse3 quae certissima nobis via ac ratio reperta est, qua in
variorum scriptorum de eis quae sequuntur narrationibus quae ad eun-
dem auctorem referenda sint cognoscamus: quam quaestionem capite
proximo usque ad pugnam apud Aegos fiumen commissam perducemus.
Hanc igitur de ultimis belli Peloponnesiaci annis narrationem
non posse omnino referri ad ullum auctorem qui post Ephori et
⁷ Theopompi tempus scripserit, apparet. Nam eo tempore quo fac-
tionum certamina apud Athenienses defervescebant et animi a
rebus publicis avertebantur, fieri non potuit quin ipsum de his
rebus iudicium magis a singulorum ira ac studio solveretur. Ex
illis autem duobus scriptoribus alterum, Ephorum, satis constat et
iudicio plerumque aequo ac libero usum et omnino minus in publicis
“ rebus versatum, Theopompum contra non solum optimatium studio-
sum fuisse et ipsi Atheniensium populo inimicum, sed etiam suum

2*

