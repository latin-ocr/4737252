16

illam narrationem deberi, cuius particula* quaedam apud Diod.
c. 34. 36 extat et quam supra diximus etiam cum superioribus
quibusdam Diodori locis ita convenire, ut ex eodem fonte eam
manasse satis probabile sit. Sed de ipsius Diodori de bello Pelo·
ponnesiaco narratione ex Ephoro sumpta non satis mihi quidem
videtur constare. Quae cum Thucydidi simillima sit et plurimis in
rebus ad verbnm cum eo congruat, nisi quod pauca quae non
extant apud illum addita sunt, H ο l mius (Geschichte Siciliens
vol. II append.) dubitat, num ipse Thucydides a Diod. adhibitus
sit. Et hoc quidem negari nequit, non pro certo habendum esse
quod Volquardsenus et Oollmannus solo Diodo ro adhibito 1)
statuerunt Ephorum solum a Diodoro exscriptum esse, illum
autem ipsa Thucydidis verba exscripsisse. Quod veri dissimile
non esset, si complurium scriptorum de eisdem rebus narrationes
eisdem cum Thuc. congruere, eisdem ab eodem discrepare constaret.
Sed illius de qua hoc loco‘ agimus relationis partes supra
vidimus eam ipsam ob causam inter se coniungendas esse,
quia in eis quae dissentiunt et a Thuc. et ab altero illo
auctore consentiunt inter se; et quidem ipsa facta pleraque ex
Thuc. sumpta sunt additis paucis quae minoris sint momenti,
maxime eis quae spectent ad auctoris de his rebus sententiam, qua
paulo differt a Thucydide. Quod si recte statuimus, hanc relationem
simillimam quidem Thucydidi esse in multis, sua tamen habere

 

¹) Sane S t ed e f eldt (de Lysandri Plutarchei fontibus p. 37 sq.)
conatus est probare Plut. Ages. c. 3 et 6- 20, quae Xenophonti simillima
sunt, non ex Xen. ipso sed et ipsa ex Ephoro sumpta esse, qui
„magnas operis Xenophontei partes tantum non integras in suum usum
convertisset“. Sed ne huic quidem assentior. Hoc loco satis erit unum
commemorare quod Stedefeldtium videtur fugisse. Cum enim satis
multis eius vitae locis Xenophontis nomen ut auctoris sui afferat Plut.,
unus certe est quo eum ipsum Xen. ante oculos habuisse appareat3 c. 34
enim de eadem re varias affert Callisthenis et Xenophontis
opiniones (cuius de hac re memoria extat hist. graec. VII, 5, 10), quod
non ex Ephoro sumptum esse posse nemo non concedet. Xenophontem
igitur ipsum a Plut. in vita Agesilai scribenda adhibitum esse negare
non licet.

