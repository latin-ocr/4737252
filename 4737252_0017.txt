5

repugnant. Apud Diodorum enim legimus, cum summo amissae
patriae desiderio teneretur, nihil eum antiquius habuisse, quam ut
ei aliquid commodi conferret,‚Å¥ eamque ob causam eum effecisse, ut
classis Persarum, a qua Atheniensibus tum temporis summum peri-
culum imminebat, Lacedaemoniis non mitteretur auxilio. Quae
multo aliter tradita sunt a Thucydide. Is enim Alcibiadem minime
patriae amantem sed suo solum commodo servientem facit: qui
postquam ab Atheniensibus damnatus est, iracundia inflammatus ad
Lacedaemonios transiit, inde, cum propter pravitatem et inconstan-
tiam ingenii suspicionem eorum movisset, ob ipsam versutiam et
perfidiam a Tissapherne in gratiam receptus apud eum ambigua
fide modo Lacedaemoniis modo Atheniensibus se consulere simulavit.
Quibus rebus postquam ipse Athenienses in summum perieulum
iniecit, eo quod falso promisit se auxilium Tissaphernis ad eos
collaturum esse, effecit, ut se ab exilio revocarent: deinde cum
felici casu accideret, ut Tissaphernes re vera naves illas, quae in
Lacedaemoniorum auxilium iam paratae erant, aliis de causis (de
quibus Thuc. nihil certi dicit constare) non mitteret, Alcibiades
eodem quo Tissaphernes tempore Aspendum profectus cives in
opinionem adduxit se ipsum illud a Tissapherne impetrasse. Etiam
quod de Theramene Diodorus fecit iudicium differt a Thucydide.
Cum enim apud illum Theramenis mores laudibus efferantur et
tamquam magnum de patria meritum praedicetur, quod eius potissi-
mum auxilio Alcibiades reditum in patriam nactus esset, Thuc.
quamquam sollertem eum fuisse hominem dicit et ambitiosum, tamen
quod primo optimatium imperium auctoritate sua adiuverit, postea
ambitione ductus in adversariorum partes transierit, graviter vitu-
perat. Quae omnia si consideramus, apparet nou posse casu factum
esse ut his rebus Diod. a Thuc. differat, sed et singula illa, quae
secus narrantur et totum sententiarum ordinem artissime inter se
cohaerere eas-que differentias natas esse ex certa
quadam et a Thucydide diversa de Alcibiadis gestis
opinione eius, quo Diod. in hoc capite usus est
auct o r e: igitur ubicumque apud ceteros scriptores qui de eisdem
rebus tradiderunt, eandem de Alcibiade opinionem eundemque sen-
tentiarum ordinem invenerimus, certissimo iudicio licebit affirmare
eundem auctorem adhibitum esse.

