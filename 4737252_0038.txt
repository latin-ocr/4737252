26

distincte et dilucide narrata sint, hoc unum mir'um est, -quod Min- .
darus, dum pugnat cum Alcibiade, non animadvertisse traditur se
a ceteris Atheniensium navibus circumveniri3 sed fieri sane potnit,
ut eius rei aliqua causa ab auctore Diodori addita ab illo omitte·
retur. Ceterum narratio satis speciosa est et, cum legentium animos
summopere teneat, illis de quibus supra egimus pugnarum descriptio· ’
nibus etiam praestat, Id imprimis huius auctoris proprium videtur
fuisse, ut singulorum virorum de quibus ageret ingenia et naturam
inter se sedulo distingueret et quod maxime ad propriam cuiusque
animi indolem conveniret, id ei tribueret agendum; velut hoc loeo
Alcibiadem facit audacia et dolo pugnam ineuntem , Thrasybulum
constantia ac fortitudine summum laborem sustinentem, Theramenem
fortuna et secundo suo adventu proelium facile decernentem3 itemque
in morte Mindari describenda quam maxime potuit conspicuam
reddidit Spartiatae fortitudinem. In quibus Theopompi ingenium
cognoscendum esse infra dilucidius intellegetur.

Sequitur c. 52. 53 narratio de Endii legatione, in qua Theo-
pompi mens populo Atheniensium inimica manifestissime cernitur:
Apparet enim cum Theopompi sententia ita rem optime convenire,
si traderet Athenienses, postquam praeclaris illis Alcibiadis victoriis
ex 'summo periculo liberati essent, suae saluti optime consulturos ’
fuisse, si cum Lacedaemoniis pacem fecissent3 quod jsi fecissent,
futurum non fuisse ut prosperum harum victoriarum eventum per-
derent et in summas calamitates irruerent. Quae sententia revera
ex Diodori narratione cognosci {oi-‚esu Endii enim oratio (cuius
adstricta brevitate auctor Laconicum illud quod fertur dicendi genus
imitatus esse videtur) cum hac sententia apte quadrat. Qua suam
ipsius opinionem se exposuisse auctor eis quae de eventu eius orationis
addit patefecit; nam c. 53 οἱ μὲν ἐπιεικέστατοι τῶν Ἀθηναίων
traduntur quod ille suasisset accipere voluisse, οἱ δὲ πολεμοποιεῖν
εἰωθότες καὶ τοὶς δημοσίας ταραχάς ἰδίας ποιούμενοι προσόδους
ᾑροῦντο τὸν πόλεμον. In quibus etiam Cleophon demagogus fuit,
qui civibus tamquam ante oculos proposuit, quantum tunc opibus
valerent (‚quasi vero fortuna non possit repente inclinari l‘ addit
Theopompus); a quo commoti et summa spe vel principatus in
Graecia recuperandi occaecati illi quae a legatis proposita orant

