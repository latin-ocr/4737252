24

consentiunt cum Thuc. VIII, 106, in quarum numero ·quae desunt
apud Diodorum nescio an eadem neglegentia exciderint, cui id quoque
tribuerim, quod* teste Diodoro non quindecim sed quinque naves ,ab
Atheniensibus amissae sunt. Itemque in altera pugna describenda-
cum Xenophontis verbis I, 1, 13 ἐμάχοντο ἀπό τε τοῖν νεῶν καὶ
τῆς γῆς Diodorus consentit, cum tradat 45, 4 καὶ τοῖν στρα-
τιωτῶν οὓς μὲν ἐπὶ τάς πρῴρας ἐπέστησεν, οὓς δ’ ἐπὶ τῆς γῆς
εὐκαίρως ἔταξεν, quod eo maioris momenti est, quia in⁴ ceteris
Diodori narratio multum discrepat a Xenophonte.

Deinde quod additur c. 46, 6 de Pharnabazo (quem pro Tissaf
pherne positum esse ⁴a Diodoro supra dixi), cum eis quae antea c. 37.
38 secundum* Theopompum narrata sunt consentire apparet. Tradit
enim Pharnabazum propter trecentas illas naves auxilio non missas
apud Lacedaemonios excusasse , quod propter motum ab Arabiae
et Aegypti regibus excitatum eas· domum dimisisset. Sapiunt haec
Theopompi opinionem dissentientem de his rebus a Thucydide3 is
enim tradidit Tissaphernem ignotis de causis naves illas non misisse,
Alcibiadem autem simulasse se id effecisse (VIII, 8'7. 88), Theo-
pompus contra, Alcibiadem re vcra offecisse ut naves Lacedaemo-
niis auxilio non mitterentur, Tissaphernem autem postea apud Lace-
daemonios excusasse quod propter tumultus illos eis sibi opus fuisset.
⁴ Ceterum etiam Thuc. VIII, 109 refert Tissaphernem quod naves non
misisset excusasse apud-Lacedaemonios,

Ea deinceps quae Diodorus memoriae prodidit de Euripo a
Boeotis obruto (c. 47, 3—5), ex Theopompo pendere inde concluseris,
quod quam accuratissime explanantur quae spectant ad locorum
naturam. ’

§ 6-8 Diodorus nonnulla de rebus a Theramene gestis tradit
quae frustra quaeras apud Xenophontem, qui primum e. 1, 12 eius
mentionem facit. Diodorum etiam in his Theopompum sequi inde
apparet, quod pariter atque supra (c. 42, 3) Alcibiadem, hoc loco
Theramenem laudat, quia magna praeda facta ,cives quantum posset
belli onere liberare studuerit.

Etiam quae de tumultu in Corcyra orto narrantur c. 48 ab
aliis scriptoribus tradita non sunt3 quae quin ex eodem auctore

