6

Jtaque si conferemus Cornelii de his rebus narrationem,
quae extat in vitae Alcibiadis cp. 3 -5‚ eam intellegemus in eis
quibus Diod. a Thuc. differt, prorsus convenire cum Diodoro, a
Thuc. etiam magis discrepare3 nec solum in eisdem rebus uberior
et perfectior est quam Diod„ sed etiam de eis quae antea gesserit
Alcibiades nonnulla memoriae prodit, quae et ipsa sententiarum
κ’» ordine cum eis quae cum Diod. congruunt artissime coniungenda
eidemque auctori sine dubio tribuenda sunt.

Corn. igitur postquam c. 3. 4 de initiis belli contra Syracu-
sanos suscepti, de Hermis deiectis, de accusatione Alcibiadi intenta
verba fecit, c. 4, 6 hunc tradit ad Lacedaemonios se >contulisse et
cum eis, ut ipse praedicare consueverit, „non adversus patriam
sed adversus inimicos suos bellum gessisse“, qui, quoniam se expulso
utilissimum reipublicae subsidium detraxissent, simul infensissimi
urbis hostes essent. Inde eum Lacedaemoniis tantum commodi
contulisse, ut „iam multo superiores bello esse coe-
piss ent“. Sed cum illi ei propter insignem patriae amorem diffi-
derent, coactum eum esse ad Tissaphernem transfugere. Inde, quia
patriam in summo periculo esse vidit, aliquid commodi ei parare
studuit, et cum ipse optimatium partibus faveret, primum cum illis
de reditu suo egit, mox ab his destitutus et ad classem Atheniensium
a militibus revocatus Samum se contulit, postea, cum suffragante
Theramene populi scito restitutus et simul cum illo et Thrasybulo
classi praefectus esset, „horum in imperio tantam com-
mutationem rerum factam esse“ dicit Cornelius, ut paulo
post Lacedaemonii multis cladibus acceptis pacem peterent.

Eadem igitur sententia, quam supra vidimus apud Diod.
tamquam argumentum eis quae de ultimis belli Peloponnesiaci
annis narrantur praemissam esse, apud Corn prorsus eodem modo
adhibetur eique etiam plus momenti affertur altera quadam sen-
tentia cum illa artissime coniuncta, quam etiam Diod. leviter
tangit. Haec enim apud Corn. summa fere totius narrationis est,-
Alcibiadis potissimum virtute et ingenio antea
Lacedaemoniis maxima belli commoda adlata esse,
eundem, cum Atheniensibus auxilio venisset, belli
fortunam rursus ad eos convertisse: quo quantopere

