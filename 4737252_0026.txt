14

videtur quin ex eodem scriptore sumpta sit, quo Corn. c. 3 -5 usus
est. Quod quominus sic statuamus non impedimur eo quod Frlckius
Plutarchi relationem Cornelio non similem esse dicit, Nam duos
scriptores etiamsi eodem usi sint auctore, non omnibus locis in
singulis simillimos esse , dummodo ne diversa inter se tradant, quid
est quod miremur? Plut, autem in hac narratione non solum
congruit cum Corn. in nonnullis ad verbum neque usquam
ab eo abhorret, sed, quod maximi momenti est, in ipso de rebus
iudicio accuratissime cum eo consentit3 utrumque enim supra vidi-
mus et Alcibiadem plerumque laudibus efferre et quam maxime
excusare et populo Atheniensium totam culpam tribuere: in quibus
rebus et Diod. et Just. prorsus ab illis dissentiunt. Apparet igitur
Frickium solam eam ob causam Plutarchi narrationem Ephoro
(quem a Diod. et Just. adhibitum esse et ille statuit et nos infra
demonstrare conabimur) vindicasse, quia Thucydidi in nonnullis
simillima est, quem et Frickius et Oollmannus existimant ab
Eph oro in bello Peloponnesiaco describendo potissimum adhibitum
esse. Sed nulla est causa cur non concedatur etiam Theopompum
vel alium quemlibet qui de his rebus scriberet multa ex Thucydide
sumere potuisse3 quod de ipso Theopompo verisimillimum esse
infra apparebit. Graviorem tamen dubitationem movet quod Plut.
c. 20 Thucydidis nomen affert, quasi eum ipse inspexisset.
Equidem ‚ si recte se habet quod infra demonstrare conabor, eum
auctorem quem Plut. in his capitibus secutus est, Thucydidis narra-
tione tamquam fundamento usum esse, haud negarim vel ipsum
Thucydidis nomen ex illo sumptum esse; certe etiamsi concedimus
Plut. ipsum Thuc. adhibuisse, tamen cogimur ut praeter Thuc. altero
quodam auctore eum usum esse statuamus3 itaque quoniam eorum,
quae non possunt ex Thuc. sumpta esse, summa consentit cum
Com„ dissentit a ceteris, ea certe non dubito eidem ac Cornelii
narrationis auctori tribuere.

Postquam igitur duas relationes repperimus de eis quae per·
tinent ad res ab Alcibiade gestas inde ab expeditione contra
Siciliam suscepta usque ad Alcibiadem in Atheniensium exercitum
revocatum, quarum altera extat apud Plut. Alc. 23'in. 24-27‚ Just.
V, 1-3, Diod, XIII, 34, 1- 3. 36, 1-4 (cum quibus congruunt q'uae

