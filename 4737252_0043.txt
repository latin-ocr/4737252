31

que adhibuerit, nonnullla tamen ex Theopompo
deprompta eius narrationi addiderit, equidem non
dubito. Apud Diodorum autem usque ad hunc locum Theo-
pompi relationem extare certissimum est. Quae enim
tradit de rebus ab Alcibiade gestis usque ad reditum eius in urbem
¹ ex uno scriptore sumpta esse et eis rebus comprobatur quae per
totam hanc narrationem differunt a Xenophonte (velut quod de
ducibus Atheniensium diverse tradidit Diodorus), et magna illa in
pugnis et ‘obsidionibus describendis similitudine; quem scriptorem
Theopompum esse cum inde colligi potest, quod res ab Alcibiade
et a Theramene gestae constanter praecipue ornantur, tum ex illa
de Endii legatione memoria, in qua ea quam superiore capite Theo-
pompi propriam esse vidimus de his rebus sententia apertissime
cernitur. Illius autem sententiarum conexus finis et tamquam culmen
quo omnia spectent ea quae iam sequitur narratio de Alcibiadis
in u r bem reditu est; de qua re cum ampliores auctorum rela-
tiones servatae sint, Theopompi studium et opinio rursus liquido
perspicitur. , ’
Cornelii narrationem (Alc. 5, 5 -7, 1) cum Theopompi
illa quae apud Diodorum extat coniungendam esse ipsa ea pauca
demonstrant, quae de rebus vgestis ab Alcibiadis ad exercitum reditu
usque ad eiusdem in urbem reditum praemissa sunt. Commemorat
enim Lacedaemonios pacem petivisse, id quod neque Xenophon neque
Plutarchus memoriae prodidit. Deinde similiter atque apud' Diodorum
maximi momenti fuisse traditur, quod Byzantium ceperint Athenienses;
etiam quod ea qua Alcibiades in victos usus sit clementia laudibus
effertur, id ad ea videtur spectare quae de Selybria et Byzantio
tradita sunt a Diodoro et Plutarcho⁴ In reditu eius in urbem
describendo Cornelius multum discrepat a Xenophonte. Is enim
(Ι, 4, 8 sq.) tradit, postquam Thrasyllus classem victricem Athenas
duxisset, Alcibiadem non amplius viginti navibus in portum venisse
ἔχοντα τά χρήματα, sollicitumque fuisse, ne populus sibi non
satis faveret, neque prius quam amicos suos in multitudine anim· -
⁶ advertisset ausum esse in terram exire μετά τοῖν παρεσκευασ-
μένων εἴ τις ἅπτοιτο μή ἐπιτρέπειν. Contra teste Cornelio
advenit ingenti praeda oneratus simul cum ducentis navibus;

