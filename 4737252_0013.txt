Ι.

De Theopompi historiae Graecae initio quae nuper a Frickio ι)
prolata sunt, ut quaestionis quam aggressuri sumus tamquam
firmum fundamentum habeamus, accuratius examinanda nobis sunt.
Cum enim Diodorus duobus locis libri XIII c. 34 et c. 36 eadem
fere tradat de eis, quae facta sunt post infelicem expeditionis ab
Atheniensibus contra Siciliam susceptae exitum, et omnino ea, quae
c. 34-37 narrata sunt, non iusto ordine inter se cohaereant, sed
mirum in modum permixta sint, 'Frickius his difficultatibus ita
conatus est mederi, ut Ephorum statueret adhibitum esse a Diodoro
c. 34‚1—3. 38‚3-—41,3 , The opo mpum c. 36, 1—38‚2.41‚4-42,
4; et in eis quidem, quae ex Theopompo sumpta esse censet ‚ certam
quandam rerum dispositionem cognoscere sibi videtur, quae in ipsum
initium historiae Graecae Theopompi apte conveniat.

Primum· igitur quod Diodorus bis de eis refert, quae post
exitum expeditionis contra Syracusanos susceptae facta sunt, mirum

- sane est: sed rectissime Gollmannus 2) utrumque locum ex eodem

auctore sumptum esse statuit. Nam praeter perpauca, quae utrius-
que capitis initio diverse narrantur, reliqua ita inter se congruunt,
ut in c. 34 nihil omnino quod ad ipsas sententias pertineat, vix
singula verba inveniantur, quae non eadem sint in c. 36: quam-
quam hoc paulo minus neglegenter scriptum est. Accedit quod utroque
loco respublica Atheniensium in paucorum potestatem redacta, dis-
cordia inter duces Atheniensium orta, clades apud Oropum accepta
ita inter se coniunguntur, quasi haec facta ipso rerum ordine inter
se conexa fuerint: quod quoniam neque apud Thucydidem ita tra·-
ditur, neque per se ullo modo verisimile est, apparet Diodorum,

 

¹) W. Fricke, Untersuchungen iiber die Quellen des Plutarchos im
Nikias und Alkibiaedes, Lipsiae 1869, pag. 14—17.

2) Gollrnann, de Diodori Siculi fontibus, Lipsiae 1869, pag. 23.
1

