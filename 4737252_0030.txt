13

opus est, ea unde fluxerit luculentissime perspicietur si quae de*
Theopompi ingenio ac mente tradita sunt accuratius perpenderimus.
Quoniam enim auctor huius relationis quicunque fuit a Thucydide,
quem tamen ei non ignotum fuisse certum est, ipso de rebus iudicio
prorsus discrepat, consentaneum est eum- in his rebus scribendis
consulto id spectasse, ut certum quoddam suum iudicium eis qui
lecturi essent probaret et animos eorum eo adduceret quo ipse
'studio ac voluntate inclinaret. Neque enim solum valde admiratus
est Alcibiadem, sed ut illum facit „populi potentiae non amicum
et optimatium fautorem“ (Corn. Alc. 5, 3), ipse paucorum potentiae
favisse et iniensissimo in populum Atheniensem* animo fuisse videtur.
Quod quo dilucidius perspiciatur ipsi fingamus animis, quem in
modum scriptori optimatium studioso et populo Atheniensium inimico
ea quae ultimis belli Peloponnesiaci annis acciderunt narranda
fuerint, ut legentium animos ad suam sententiam adduceret. Post
infelicem igitur Atheniensium in Sicilia eventum probabile erat non
multum temporis eos Lacedaemoniis posse resistere3 quod tamen
aliquot annis restiterunt, id uni Alcibiadi debuerunt. Quoniam igitur
is in his rebus narrandis tamquam primas partes sustinuit, aptissime
omnia cum scriptoris sententiar quadrant, si eum facit et optimatium
partibus faventem et summo patriae amore incensum, quamquam ⁷
acerrimo ingenio perspexerit Lacedaemonios iam multum opibus prae-
valere, et omnino hominem probo et magno ingenio praeditum, qui
sua nunquam spectaverit, sed id solum habuerit in animo, ut
patriam ab interitu servaret, quam unus ille potuerit servare; 'qui
tamen ipsa magnitudine sua iu invidiam hominum venerit et propter γ
exigua quaedam vitae privatae vitia eorum qui magnum eius ani-
mum non cognovissent odium subierit. Quae omnia prorsus con-
sentire cum ea quae per totam hanc relationem perspicitur de Alci-
biade sententia nemo non intellegit. Sed etiam magis quam arte
illa narratio cum scriptoris animo optimatium potentiae amico co· ’
haereat perspicietur, si alteram tamquam imaginis partem respe-
xeris. Nam postquam Alcibiadem finxit hominem probum et
patriae amantissimum, qui omnes intellegentia superaverit et in quo
uno patriae salus posita fuerit, apparet adversariis eius, ipsi populo
Atheniensium eiusque ducibus omnem culpam calamitatis Athenien-

