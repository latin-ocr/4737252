23

Deinde numeri navium in utraque narratione inter se consentiunt3
c.· 38, 5 enim Doricus traditur tredecim navibus praefuisse (cum
. quattuordecim commemoret Xenophon), qui idem numerus efficitur,
si Mindari navium numeros qui afferuntur c. 45, 6 et c. 45, '7
inter se comparaverim altero enim loco dicuntur 84 fuisse, altero,
postquam Dorici naves additae sunt, 97. Tum quod maxime
mirum sane esset ni duae illae narrationes ad eundem scriptorem
referendae essent, simillima inter se in utraque pugna narrantur
nautarum artificia, de quibus neque Thucydides in altera neque in
altera Xenophon quidquam memoriae prodiderunt. oum enim prioris
pugnae eventus a Thucydide in prorsus aliis rebus positus fuisse
tradatur, de altera Xenophon paucissima proferat, Diodorus utro-
que loco nautarum quaedam strategemata multis verbis exponit, ex
quibus pugnae exitus pependerit. Praeterea prior pugna teste Dio-
doro decernitur inexpectato quinque et viginti navium adventu3 de
quo cum nihil tradat Thucydides, qui rem tanti momenti si recte
se haberet non omisisset, hoc ad alterius pugnae similitudinem
effictum esse suspicor, quae et ipsa postquam diu anceps fuit
inopinato Alcibiadis adventu ad finem perducta esse traditur. In
hac altera pugna Diodorus eo quoque discrepat cum Xenophonte, quod,
quo tempore Alcibiadis naves sub aspectum venerint, et Athenienses
et Lacedaemonios tradit sibi auxilium fore sperasse eamque ob rem
maiore etiam contentione pugnatum esse , dum insigni purpureo
ab Alcibiade proposito Athenienses eum agnovissent, Lacedaemonii
post spem redintegratam destituti retro cedere coepissent. Similia
saepius apud Theopompum in pugnis describendis occurrunt, quibus
,d videtur spectasse, ut legentium animos et delectaret et expecta-
tione eorum quae narraturus esset teneret. Etiam accuratissima
illa locorum naturae cognitio scribendi genus Theopompi significat
harum rerum peritissimi, quem diu peregrinatum esse et plurima
loca ipsum vi'disse constet. Multa quoque ex eis quibus a Thucydidis
vel Xenophontis narratione differt, eum ipsis illis locis ubi facta
erant comperisse verisimile est; tamen illorum libris eum in singulis
usum esse eo comprobatur, quod nonnullis locis Diodori narratio
ad verbum cum eis congruit. Velut quae Diod. 210, 5 commemorat
de navibus Lacedaemoniorum ab Atheniensibus captis prorsus

